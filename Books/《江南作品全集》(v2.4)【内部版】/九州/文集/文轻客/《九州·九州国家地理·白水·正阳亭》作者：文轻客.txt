　　白水・正阳亭

　　白水东，十五里，有小径通幽涧处。有亭，名曰正阳亭。所谓正阳者，以胤武时才子祁正阳之名故。据传，正阳及弱冠尝与友游与此地，临白水之浩瀚，每人皆吟诗一首，其中以正阳诗为佳，世人皆称之。然祁正阳其人恃才不羁，诗多针砭政过，为胤武帝所恶，遂不得仕于朝。只得沉溺于宛州酒肆青楼之中，与歌女戏。正阳年五十一得独子，聪明伶俐，正阳甚爱之。然其子六岁早夭，祁伤痛不已。于翌年重游白水，望水天茫茫，诵曰：

　　“世间三百年，英雄剑蚀，霸王骨枯；

　　尔来六十载，万般随缘，皆为墟荒。”

　　语毕，投身江中。寻未得其尸。后五年，有妇人来此祭拜，自言乃祁阴生之女。请人竖碑于此，题绝命之作于其上。自胤武后，迁客骚人不遂志者尽皆来此凭吊，感先人之不遇，念己身之多舛。于是渐成白水一景。

　　今碑立于正阳亭内，吾游之，颇有所感，于是写此文以记之。